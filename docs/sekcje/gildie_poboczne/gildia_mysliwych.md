# Gildia Myśliwych

## Droga do obozu myśliwych

Żeby dołączyć do myśliwych, trzeba udać się do ich obozu (Obóz znajduje się obok schodów do farmy Bangara) i zagadać z Falkiem. Zleci on nam przyniesienie 3 skór cieniostwora. Sposoby zdobycia:  
- W namiocie obok wilków Pepe na farmie Onara  
- Przy bandytach w jaskini obok farmy Akila  
- W namiocie bandytów za farmą Sekoba
- Bosper sprzedaje 1 sztukę
- Na polowaniu z Bartokiem, jeśli potrafimy skórować (Bartok nie poluje na pzm. nightmare)
- W trakcie odnoszenia ornamentu z Laresem, jeżeli potrafimy skórować

## Spór myśliwych

Myśliwi założyli się kto pierwszy da radę upolować potężnego czarnego trolla, my również możemy podjąć się tego zadania. Najłatwiej będzie zrobić to za pomocą zwoju zmniejszenia, który otrzymamy od Ignaza za zadanie [Człowiek pod obliczem bestii](https://nb.mody.sefaris.eu/#/sekcje/zadania/rozdzial_i?id=cz%c5%82owiek-pod-obliczem-bestii). Zabieramy skórę naszego przeciwnika i wracamy z nią do Falka.
> Nie opłaca się oszczędzać zwoju zmniejszenia na później

## Wilcze skóry dla Falka

Falk prosi nas o przyniesienie mu 20 skór wilka, które powinniśmy zdobyć bez problemu.

## Przesyłka dla Bospera

Po oddaniu Falkowi skór wilka, ten wysyła nas po specjalne strzały do Bospera. Nie możemy otworzyć listu, bo w innym wypadku, Falk się na nas obrazi. Ze strzałami wracamy do myśliwego, a zadanie się kończy.

## Ranne zwierzę

> UWAGA Quest należy zrobić od razu po jego rozpoczęciu, jeśli tego nie zrobimy Kieł umrze po 2-3 dniach.

Myśliwy Nix mówi nam, że jego wilk Kieł został ranny i prosi nas byśmy udali się do Sagitty po lekarstwo. Sagitta każe nam przynieść składniki:
- szczaw królewski
- korzeń leczniczy
- leśna jagoda
- bagienne ziele

Oddajemy składniki, zabieramy lekarstwo i wracamy do Nixa. Teraz trzeba poczekać 1 dzień, aż Kieł wyzdrowieje i wrócić po nagrodę.

## Zagubiony łowca

Po tym jak Kieł już wyzdrowiał dowiadujemy się od Nixa o innym myśliwym, który miał pupila. Idziemy do Bospera, który skieruje nas w okolice plaży przy wschodniej bramie. W wieży znajdziemy bandytów, martwego Heina, a także wilka. Czytamy notatkę, karmimy wilka serem i mięsem, po czym go głaszczemy. Wracamy teraz do Nixa, który wręczy nam runę, dzięki której będziemy mogli przyzywać i expić naszego wilczka.
> Zanim zaczniemy levelować naszego peta możemy oddać go Nixowi w zamian za wyciąg ze szczawiu

## Kusza Dragomira

Dragomir mówi nam, że zgubił kuszę obok słonecznego kręgu, idziemy tam zabieramy kuszę i oddajemy Dragomirowi.
> Nagrodą jest książka, która uczy zbierania żądeł krwiopijcy za darmo.

## Wataha zabójczych wilków

Alfred zleca nam zabicie stada niebezpiecznych wilków, które znajdują się niedaleko Martwej Harpii obok spalonej chaty. Zabijamy wilki i wracamy do Alfreda.

## Szpony topielca

Barem prosi nas byśmy przynieśli mu 5 pazurów topielca. Zabijamy topielce, zbieramy pazury i wracamy do Barema. Ewentualnie można je kupić u Lutero.

## Płytowa zbroja Barema

Barem prosi nas, abyśmy przynieśli mu zbroję z płytek pełzaczy. W tym celu idziemy do Wilka na farmie Onara i pytamy o zbroje pełzaczy. Okazuje się, że potrzebne nam będzie do tego 10 płytek, a Barem jest nam w stanie dać tylko 6. Dwie sztuki sprzedaje Lutero, a pozostałe dwie znajdziemy w jaskiniach z pełzaczami w Khorinis (Lub zdobędziemy z pierwszego lepszego pełzacza, jeśli nauczyliśmy się ich zdobywania). Niezależnie od sposobu zdobycia płytek, wracamy do Wilka i następnego dnia odbieramy zbroję, którą oddajemy Baremowi.
> Łatwym do pokonania pełzaczem będzie ten za kratą w obozie bandytów Dextera

## Nowy łuk

Raff potrzebuje nowego łuku. Chodzi o łuk kompozytowy, który znajduje się m.in. w skrzyni przy spalonych chatach z jaszczurami, niedaleko Martwej Harpii.
> nagrodą będzie nauka łucznictwa +3%

## Specjalna broń dla Raffa

Najpierw musimy wejść w towary, które oferuje na sprzedaż Raff, a potem zagadać do niego, że ma ciekawy wybór łuków. Wtedy Raff zleci nam przyniesienie mu specjalnej broni. Będzie nią kusza Egzekutor, którą otrzymamy dopiero pod koniec wątku orków w Dolinie Cieni. Szkoda sobie zaprzątać głowy tą misją w początkowym stadium gry.
> nagrodą będzie nauka kusznictwa +3%

## Jajo Topielca

Raff prosi nas o przyniesienie mu jaja topielca, które znajdziemy przy rzece obok mostu na wykopaliska Magów Wody. Musimy przejść na drugą stronę rzeki po zawalonym drzewie, a przy starym topielcu znajdziemy jajo, z którym wracamy do Raffa.

## Głodny myśliwy

Pytamy się Groma o naukę oprawiania zwierząt, a ten będzie nas uczył, jeśli przyniesiemy mu szynkę, chleb i mleko. Oddajemy jedzenie i zyskujemy nauczyciela.

## Trolle Groma

Grom prosi nas o przyniesienie mu dwóch skór trolla. Niedaleko znajdują się dwa młode trolle, jednak skóry możemy zdobyć z innych lub nawet kupić.

## Prychająca istota

Zadanie zleca Gaan znajdujący się na drodze z farmy Bengara do przełęczy GD. Mówi nam, że z Górniczej Doliny przyszło jakieś niebezpieczne stworzenie i każe nam je zabić. Chodzi o smoczego zębacza, który znajduje się na lewo wychodząc z obozu Bractwa. Zabijamy gadzinę i wracamy do Gaana.

## Obóz Myśliwych

Trzeba uzyskać poparcie minimum 7 myśliwych i wyzwać Falka na pojedynek o tytuł mistrza myśliwych.

- Nix - uzdrowić Kła
- Alfred - pozbyć się watahy wilków zabójców
- Grimbald - zabić Czarnego Trolla
- Niclas - przynieść mu 12 sztuk surowego mięsa
- Gaan - zabić jego “Prychającą bestię”
- Grom - przynieść jajo pełzacza
- Raff - zabić "Nocnego Łowcę" w 2r
- Barem - zabić niebezpiecznego dzika w zadaniu w 2r
- Dragomir poprze nas, jeśli osiągniemy 30% władania kuszą.

Mając głosy myśliwych idziemy do Falka, co uruchamia zadanie [Najlepszy łowca](#najlepszy-łowca).

## Najlepszy łowca

> Przed podjęciem zadania zapisz grę na osobnym slocie

Rozpoczęło się polowanie na Slokersa, musimy go znaleźć i zabić zanim zrobi to Falk. Ptaszysko z trąbką zamiast dzioba pojawia się losowo w jednej z siedmiu lokacji na poniższej mapie. Kiedy już upolujemy dziwacznego ścierwojada, wracamy z jego skórą do Falka i zostajemy mistrzem myśliwych.
  
[![](https://steamuserimages-a.akamaihd.net/ugc/967600040940154849/7B3ECB5E88C4DA91224DE8B98C4C7B5AD8CCE221/)](https://steamuserimages-a.akamaihd.net/ugc/967600040940154849/7B3ECB5E88C4DA91224DE8B98C4C7B5AD8CCE221/)

## Poszukiwania

Aby zacząć to zadanie musimy znaleźć starą sakiewkę obok cieniostwora przy piramidach w Khorinis. Otwieramy sakiewkę i znajdujemy notatkę, którą czytamy i idziemy do Falka. Rozmawiamy z nim na temat notatki, a ten zleca nam dowiedzenie się, co się stało z Benem.

W tym celu udajemy się do Jarkendaru, gdzie musimy zebrać 5 notatek:

> Wszystkie przedmioty z notatkami są dostępne od razu do podniesienia, nie musimy więc zbierać ich w kolejności, istotne jest przeczytanie wszystkich.

1. Przy obozie piratów, w jaskini z cieniostworem na północnej plaży. Otwieramy pustą butelkę po rumie i czytamy notatkę.  
2. Przy ognisku obok jeziora, gdzie schodziliśmy w dół z Jackiem Aligatorem. Znajdujemy tam dziwną rybę i wyjmujemy z niej notatkę, którą oczywiście czytamy.  
3. Na skałce nad małym jeziorkiem w głębi kanionu obok biblioteki. Znajdziemy na niej butelkę, w której jest notatka prowadząca nas dalej.  
4. Idąc kawałek prosto przed siebie po polowaniu na błotne węże z Loganem w pobliżu schodów prowadzących do jaskini łączącej bagno z kanionem. Znajdziemy tam obozowisko, przy którym będzie notatka.  
5. Na bagnach, przy obozowisku niedaleko jaskini Juana. Wychodząc z obozu bandytów, trzymaj się lewej ściany

Teraz musimy znaleźć samicę polnego pełzacza. Znajduję się ona w okolicy domu uzdrowicieli na bagnie. Zabijamy ją, zabieramy z ciała amulet Bena i zanosimy go Falkowi.

## Polowanie na rzadkie stwory (Rozdział 2)

Falk zleca nam zabicie 3 unikatowych przeciwników.  
- Mroczny zębacz znajduje się obok kamienia teleportacyjnego w lesie na północy (niedaleko kamiennego kręgu)  
- Polna Bestia znajduje się obok farmy Akila, tam gdzie jest pełno zwykłych polnych bestii. Po jej zabiciu idź od razu pogadać z Akilem.
- Smoczy zębacz znajduje się na lewo wychodząc ze wschodniej bramy Khorinis.

Po zabiciu wszystkich trzech potworów wracamy do Falka.

## Polowanie na dziwne stwory (Rozdział 2)

Po wykonaniu zadania z polowania na rzadkie potwory Falk daje nam nowe zadanie, mamy zabić trzech kolejnych unikatowych wrogów:

- Kolcogrzbiet na kamiennej plaży, którą znajdziemy płynąc wpław przy wybrzeżu w stronę Skipa  
- Pełzacz w jaskini przy schodach pod Słonecznym Kręgiem  
- Ogr w jaskini obok farmy Onara, tam gdzie goblin w zadaniu dla Pepe

Po zabiciu wszystkich potworów wracamy do Falka.

## Dzik Barema (Rozdział 2)

Barem mówi nam, że w lesie na północy pojawił się niebezpieczny dzik.  
Zwierzę znajduje się niedaleko kamiennego kręgu w lesie na północy (Nad gorzelnią Vina). Zabijamy go i wracamy do Barema.

## Polowanie na orków (Rozdział 2)

Falk mówi nam, że w mrocznym lesie na północy pojawił się oddział orków. Orkowie znajdują się między farmą Akila, a kamiennym kręgiem. Zabijamy ich, po czym wracamy do Falka.

## Nocny łowca (Rozdział 2)

Raff zleca nam zabicie Widmowego Cieniostwora, który zamieszkuje kotlinę pod wieżą Xardasa. Jest on ciężkim przeciwnikiem, więc nie ma co się za niego zbyt wcześnie zabierać. Po zabiciu tego monstrum wracamy ze skórą do Raffa.

## Skóra cieniostwora (Rozdział 2)

Nix prosi nas, abyśmy przynieśli mu skórę cieniostwora.

## Róg smoczego zębacza (Rozdział 2)

Alfred prosi nas o przyniesienie rogu smoczego zębacza, który najszybciej zdobędziemy z prychającej bestii z 1 rozdziału.

## Nowi myśliwi (Rozdział 2)

Po zostaniu mistrzem myśliwych, Falk zleca nam znalezienie nowych ludzi do obozu.  
Są nimi:
- Bartok, który dołączy po zrobieniu zadania z Trokarem.  
- Gestath, który zgodzi się od razu.

## Szczęście łowcy (Rozdział 3)

Nix mówi nam, że w okolicach wykopalisk pojawił się rzadki okaz zębacza. Jest nim Królewski Zębacz, którego znajdziemy na polanie za dużą piramidą. Po wszystkim wracamy do Nixa.

## Stado kąsaczy (Rozdział 3)

Falk mówi nam, że w okolicy farmy Bengara pojawiły się kąsacze. Rozprawiamy się z tymi bestiami i wracamy do zleceniodawcy.
> Są wzdłuż drogi z przełęczy do karczmy Orlana.

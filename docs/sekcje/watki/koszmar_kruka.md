# Koszmar Kruka

**Zalecane statystyki:**<br>
**Mag:** Mana min. 900, Zdrowie min. 3500, Krąg magii min. 4 (potępiony min. 3).<br>
**Wojownik:** Siła lub Zręczność min. 400, Zdrowie min. 4000, Wytrzymałość min. 800, Posługiwanie się bronią min. 85%.<br>
Jeśli nie spełniamy zalecanych statystyk, nadal możemy wejść do Koszmaru, jednak musimy mieć co najmniej 2000 Zdrowia oraz co najmniej 250 Siły lub 250 Zręczności lub 500 Many.
### UWAGA: Lokacja jest bardzo trudna, a na dodatek nie da się z niej wyjść, dopóki nie skończymy jej całej. Warto się do niej dobrze przygotować, a także mieć osobny zapis, aby w razie czego móc się wrócić.

Po rozmowie z Krukiem lądujemy w jego koszmarze. Wychodzimy z miejsca gdzie się zrespiliśmy, skręcamy w lewo i idziemy skrajem urwiska. Dotrzemy do niewielkiej przestrzeni z bossem jaszczuroczłekiem. Po pokonaniu bossa otwieramy kratę przyciskiem na ścianie i wchodzimy w interakcję z przełącznikiem. Rozmawiamy z duchem przy moście, a następnie przechodzimy na drugą stronę. Wybijamy przeciwników i przechodzimy tunelem do niewielkiego cmentarza.

Klikamy przycisk za filarami, po czym pojawia się boss. Można spróbować go zablokować o nagrobki, jednak trzeba uważać na jego obszarowe umiejętności. Gdy go pokonamy, wracamy i powinniśmy zobaczyć ducha, z którym gadaliśmy wcześniej.

Po rozmowie pojawi się kolejny boss. W 2 momentach potyczki pojawi się komunikat, że mamy wcisnąć odpowiednie przyciski na ścianie. Najpierw woda i ogień, a następnie mrok i skała. Po pokonaniu bossa otworzy się krata z dalszym przejściem.

Idziemy korytarzem, aż dojdziemy do małego pokoju. Musimy przejść przez dziurę używając przemiany w chrząszcza, zwój leży obok. Czeka nas tam walka z Mrocznym Strażnikiem. Po zabiciu bossa powinna nam się otworzyć krata, która prowadzi do dużej sali, na końcu której stoi boss mag. Podczas walki przyzywa kilka fal mobów z czego najtrudniejsza to, aż 6 demonów. Zdobędziemy z niego klucz, który otwiera skarbiec na początku lokacji - warto się tam wrócić.

Następnie lecimy do miejsca, w którym walczyliśmy z bossem z tarczą. Wcześniej zamknięte przejście powinno być teraz otwarte. Dalej musimy skręcić do pokoju z dźwignią i zombie. Z balkonu kierujemy się na lewo i zauważymy tam przełącznik, którego należy użyć, mając na uwadze spadający filar.

Teraz wracamy do pomieszczenia gdzie walczyliśmy z Nekromantą i idziemy przed siebie. Skręcamy w prawo do góry po zawalonym filarze i używamy przełacznika, gdzie czeka nas walka z druidem. Kilkukrotnie zbijamy go do pewnej ilości HP, po czym zmienia się on w inną formę.  
Po pokonaniu go otworzy nam się przejście do teleportu, za którym czeka nas walka ze stadem poszukiwaczy i dalej z bossem poszukiwaczem.

Pojawiają się cztery duchy: Maga, Nordmarczyka, Wojownika i ponownie Nordmarczyka, a odpowiedzi na ich zagadki to kolejno: Innos, Dusza, Koszmar oraz Ja.

Po przejściu przez most i wejściu po schodach czeka nas walka z naszym sobowtórem. Będzie on przyzywał duchy, z którymi musimy się rozprawić, a gdy zostanie mu ok. 5% życia, to zniknie. Teraz czeka nas walka z finałowym bossem tej lokacji, czyli Krukiem. Bijemy się z nim, a kiedy zawiśnie w powietrzu i będzie strzelał czarem, to należy zabić jego sługusów. Tutaj podobnie jak w walce z nekromantą najtrudniejsza może okazać się faza walki z 6 demonami.

Dobijamy osłabionego Kruka, zbieramy jego fanty, a na tronie pojawia się Nieznajomy. Rozmawiamy z nim, walczymy z demonem do pewnego progu HP, po czym Xardas przenosi nas na Pustynie Adanosa, gdzie zabijamy jego znacznie słabszą wersję. Na koniec zbieramy opieprz od Xardasa, że marnujemy czas na głupoty zamiast zabijać smoki.
